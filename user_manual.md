# Käyttöohje

Palvelua voi käyttää sekä kirjautumattomana että kirjautuneena käyttäjänä. Sisäänkirjautuneena käyttäjä voi tarkastella ja muokata omia inventointejaan.

## Inventointien tarkastelu
Käyttäjien tekemiä inventointeja pystyy tarkastelemaan etusivulla olevalla kartalla sekä listalla. Inventointeja pystyy myös suodattamaan päivämäärän, tekijän, paikkakunnan, havainnon tyypin sekä vapaan haun avulla.

## Rekisteröityminen
Käyttäjä voi rekisteröityä palveluun 'Rekisteröidy'-sivulla. Rekisteröityessä käyttäjästä pyydetään seuraavat tiedot: käyttäjänimi, sähköposti, salasana, nimi ja puhelinnumero. Näistä käyttäjänimi, sähköposti ja salasana ovat pakollisia tietoja. Käyttäjän on hyväksyttävä palvelun käyttöehdot ja tietosuojaseloste ennen rekisteröitymistä.

## Sisäänkirjautuminen
Käyttäjä voi kirjautua sisään 'Kirjaudu'-painikkeesta. Sisäänkirjautuakseen käyttäjä antaa käyttäjänimensä tai sähköpostinsa ja salasanansa.

## Inventoinnin tekeminen
Käyttäjä voi tehdä palveluun uuden inventoinnin 'Uusi ilmoitus' -painikkeesta. Lomake pyytää käyttäjältä seuraavat tiedot inventoinnista: alueen, päivämäärän, tyypin (näköhavainto/ viistokaiutus/ sukellus/ muu, mikä?), liitetiedostoja, kuvauksen, käyttäjän nimen, sähköpostin ja puhelinnumeron. Inventoinnin alue, päivämäärä, tyyppi, kuvaus ja käyttäjän sähköposti ovat pakollisia tietoja. Inventoinnin alue piirretään kartalle kartan reunalla olevia painikkeita käyttäen. Kirjautuneelle käyttäjälle henkilötiedot on täytetty valmiiksi.

## Omat tiedot
Kirjautunut käyttäjä voi tarkastella ja muokata omia käyttäjätietojaan ja inventointejaan 'Oma sivu' -painikkeesta.

## Inventoinnin muokkaus ja poisto
Kirjautunut käyttäjä voi muokata omia inventointejaan tai poistaa ne kokonaan.  Inventointien muokkaaminen ja poisto odottavat admin-käyttäjän hyväksyntää. Muutokset tulevat voimaan, kun admin-käyttäjä on hyväksynyt muutokset. Ennen hyväksyntää käyttäjän on mahdollista perua muokkaus / poisto.

## Admin-käyttäjä
Admin-käyttäjä näkee käyttäjien antamat yhteystiedot. Admin-käyttäjä näkee myös listauksen muokkaus- ja poistopyynnöistä, jotka hän voi hyväksyä tai hylätä.

